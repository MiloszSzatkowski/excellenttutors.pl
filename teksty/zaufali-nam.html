<p></p>
<h4>Szanowni Rodzice, drodzy Uczniowie.</h4>
<hr>
<p></br>
  &emsp;&emsp;Nazywam się Natalia Szatkowska i jestem założycielką oraz pomysłodawczynią Mobilnej Szkoły Korepetycji Excellent Tutors,
  która powstała w odpowiedzi na rosnące zapotrzebowanie ambitnych Uczniów oraz ich Rodziców na wysokiej jakości indywidualne lekcje
  z najbardziej potrzebnych i przyszłościowych dziedzin, takich jak matematyka, przedmioty ścisłe czy języki obce.
  Podobnie jak Państwo, zdaję sobie sprawę z tego, że zdobycie solidnego wykształcenia jest jednym z najważniejszych celów
  każdego młodego człowieka. Niestety, wiele czynników, począwszy od przepełnionych klas szkolnych, poprzez niedojrzałych klasowych
  kolegów, utrudniających nauczycielom prowadzenie lekcji, na samych nauczycielach i ich kompetencjach skończywszy, często nie
  składa się na to, by ułatwiać Uczniowi ten ważny proces. W trzydziestoosobowej klasie nawet najlepszy nauczyciel nie jest w stanie
  poświęcić indywidualnej uwagi każdemu – stąd rodzą się braki i zaległości, które powinny być jak najwcześniej diagnozowane oraz
  nadrabiane. W przeciwnym wypadku zaczynają się piętrzyć i przerastać ucznia, a stres związany z przedmiotem nie sprzyja
  poszerzaniu wiedzy.
</br>&emsp;&emsp;Nauczanie innych jest moją pasją - od pięciu lat pracuję jako prywatna nauczycielka matematyki i fizyki.
  Obecnie przygotowuję już czwarty rocznik maturzystów do rozszerzonych egzaminów z tych przedmiotów na zajęciach indywidualnych
  oraz autorskich kursach grupowych, które cieszą się sporą popularnością.</br>&emsp;&emsp;
  Jestem absolwentką fizyki Uniwersytetu Śląskiego w Katowicach, kontynuującą studia wyższe na Uniwersytecie Jagiellońskim,
  na kierunku Astrofizyka i Kosmologia. Doskonale wiem, jak wielką wartością jest edukacja i ile wysiłku trzeba włożyć w osiągnięcie
  upragnionych rezultatów. Sekretem mojej skuteczności w nauczaniu innych jest partnerskie podejście do ucznia, oparte
  na pełnym zrozumieniu nie tylko jego potrzeb, ale również obaw, lęków i frustracji, które mnie samej są nieobce.
</br>&emsp;&emsp;Mimo że nie wiążę swojej przyszłości z pracą w szkole,
  w trosce o ciągłe podnoszenie jakości prowadzonych przeze mnie kursów i korepetycji, poza standardowym programem swoich studiów
  realizuję sekcję pedagogiczną. Stale dokształcam się, czytając specjalistyczną literaturę i uczestnicząc regularnie w warsztatach
  i szkoleniach dotyczących metod szybkiej nauki, motywacji oraz pracy z uczniem.
  Ponieważ brak mi czasu aby osobiście pomóc każdemu,
  kto się do mnie zgłasza, swoim nowatorskim podejściem do edukacji chcę
  dzielić się z innymi korepetytorami, pragnącymi stale rozwijać się i doskonalić nauczycielski warsztat.

  Osobiście prowadzę wnikliwe rozmowy kwalifikacyjne i szczegółowo analizuję każde CV. Powierzając w ich ręce edukację młodego
  pokolenia, mam świadomość odpowiedzialności, jaka na mnie spoczywa.</br>&emsp;&emsp;
  Zaufało mi już wielu Uczniów i Rodziców. Mam nadzieję,
  że zaufacie mi również Wy.
</br></br>
  Pozdrawiam serdecznie</br>
  <i>Natalia Szatkowska</i>
 </p>
